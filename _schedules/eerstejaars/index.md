# Studiewijzer Analyseproject (eerstejaars)

**Periode**: maandag 6 januari 2025 -- donderdag 30 januari 2025  
**Eindpresentaties**: donderdag 30 januari 2025

---

## Algemene informatie

Teams van studenten **doen een onderzoek om inzicht te krijgen in mensen** en maken een **notebook** en een **poster** om inzichten te presenteren en te verdedigen. Dat betekent dat er aan de hand van een groter thema wordt ingezoomd op een behapbare onderzoeksvraag; dat er data wordt verzameld in de echte wereld met echte mensen (meestal je medestudenten); dat teams proberen valide conclusies te trekken; en dat ze deze inzichten presenteren met hulp van een poster.

Doelen zijn:

- een nieuwsgierige en onderzoekende houding te ontwikkelen ten aanzien van vragen waar mensen en technologie bij elkaar komen
- verbanden te leggen tussen onderzoeksvragen, data en analyse
- kritisch na te denken over redeneringen en hiaten in argumenten te signaleren
- praktische ervaring op te doen met het verzamelen, analyseren en presenteren van data
- te werken in een groepsproject en samen te reflecteren op resultaten en processen

Daarnaast verdiepen individuele studenten hun technische vaardigheden door middel van oefenopdrachten met **Pandas**, **SQL** en **Web Scraping**. Dit zijn tools die verderop in de studie terugkomen, waarvoor je nu al je skills opbouwt. De technische vaardigheden zijn in deze versie van het vak niet echt geintegreerd in het project. De bedoeling is dat je hiervoor dus apart tijd reserveert.

### Begeleiding

Over het algemeen heeft je groep Ã©Ã©n aanspreekpunt voor het project. Als je grote beslissingen neemt moeten jullie die met de aangewezen begeleider bespreken. Tijdens colleges op maandag en woensdag is assistentie mogelijk met opdrachten en technische aspecten van het project. Op vrijdagen is de wekelijkse voortgangsbespreking waar de groep voortgang presenteert en feedback doorneemt met de begeleider.

### Beoordeling

Het project vormt de basis van het vak. De beoordeling geschiedt door docenten, naar ervaring en gezamenlijk inzicht, op basis van de volgende rubric. Er kunnen eventueel ook halve punten worden gegeven. Een voldoende voor het project is vereist om een voldoende te halen voor het vak.

- **Project zeer goed (cijfer 7)**: Uitstekend eindproduct. Naar inzicht van de docenten kan een voldoende project een hoger oordeel krijgen als er bijzonder sterke inzichten in de data zijn ontwikkeld en deze op sterke manier worden gepresenteerd en verdedigd. Dit werk mag niet slechts bij een deel van de teamleden liggen. Het moet duidelijk zijn dat door de groep een passende uitdaging is opgezocht en succesvol uitgevoerd.

- **Project voldoende (cijfer 6)**: Eindproduct voldoet ruimschoots aan de eisen. Dit betekent dat er aantoonbaar inzicht is in het verband tussen vraag, data en conclusies, dat er in iteraties is gewerkt, feedback van medestudenten en docenten meegenomen, voldoende feedback gegeven en meegedaan aan dataverzameling van andere teams, een procesboek en notulen bijgehouden, een poster gemaakt die gebaseerd is op al het werk, enzovoort.

- **Project onvoldoende (cijfer NAV)**: Eindproduct is niet op niveau, en het vak kan dan ook niet gehaald worden. Dit zal over het algemeen al vroegtijdig duidelijk zijn door achterlopen en het niet uitvoeren van instructies. Conflicten in de groep moeten snel opgelost worden. Het is niet mogelijk met uitstel alsnog een voldoende te krijgen, maar achterstand is soms wel in te halen vÃ³Ã³r de deadline. Vraag tijdig om advies indien nodig.

Daarnaast kun je punten verdienen door te oefenen met technieken voor dataverwerking.

- **Technieken (1--3 erbij)**: Voor het succesvol afronden van technische opdrachten (Pandas, SQL, Scraping) kun je een punt extra op je eindcijfer halen (individueel). Je moet tijdens het maken en naderhand aantonen dat je door de oefening de techniek op een ruim voldoende niveau beheerst.

Zoals je ziet ligt er een hoop verantwoordelijkheid bij jou om vorm te geven aan je werk in het vak. Als je redelijkerwijs de instructies volgt kom je wel een heel eind, maar zorg echt zelf dat je je leren zichtbaar maakt.

### Notulen

Alle bijeenkomsten met de groep moeten worden genotuleerd door mensen uit de groep. De notulen worden gebruikt in de beoordeling.

---

## Weekoverzicht

In het begin van de week steek je steeds veel tijd in je individuele skills voor dataverwerking. Het groepsproject kost juist vanaf woensdag steeds meer tijd.

Bijeenkomsten hieronder zijn verplicht.

<mark>Individiueel werk voor project of opdrachten is hieronder gemarkeerd zoals deze regel. Dit moet je zelf goed plannen, je kunt hiervoor niet op je groepje leunen.</mark>

### Week 1: Onderzoeksplan en Pandas

Milestone voor het project: een Notebook met daarin het onderzoeksplan.

Deze eerste week ga je een onderzoeksvraag formuleren, onderzoeksmethoden bestuderen en een onderzoeksplannetje schrijven. Daarmee leg je de basis voor de rest van het vak. Op maandag krijgt je groep een thema toegekend, met daarbij drie Grote Vragen. Het team kiest een vraag om zich op te concentreren en de teamleden gaan in de loop van de volgende dag een beeld vormen door middel van online onderzoek en gesprekken met een LLM. Op woensdag komt iedereen bij elkaar en doen we een oefening waarin elk team een gezamenlijk beeld vormt van de Grote Vraag. Dat is het moment dat je ook kunt gaan "inzoomen": een specifiekere vraag stellen die jullie daadwerkelijk in de komende weken kunnen beantwoorden. Je moet een "empirisch" onderzoek te doen: waarnemingen doen in de wereld, door met mensen te spreken of ze te observeren. Hoe scherper de vraag is, hoe waarschijnlijker dat je er een serieus antwoord op kunt vinden.

Zodra de vraag scherp is gaan jullie als team een gezamenlijk onderzoeksplan schrijven. Als je gaat schrijven merk je dat je heel precies moet zijn. Dat is een nuttig proces, want precies zijn en logische conclusies trekken zijn belangrijkste dingen waar het vak om draait. Als onderdeel van dit onderdeel gaan alle teamleden nadenken welke onderzoeksmethoden passend zouden kunnen zijn en de meest praktische, interessante, vruchtbare ideeÃ«n worden in het plan als optie opgenomen. Dit plan moet donderdag aan het eind van de middag klaar zijn. Tot slot gaan jullie op vrijdag je vraag en methode-opties presenteren aan je begeleider. Deze gaat je helpen je vraag nog weer scherper te maken en een haalbare keuze te maken voor de onderzoeksmethode. Naderhand werk je je onderzoeksmethode helemaal uit. Hiermee heb je voldoende materiaal in handen om de volgende week echt data te gaan verzamelen.

- **Maandag 6 januari**
    - **Kick-off technieken** (11-13 uur, start in C1.112, daarna L0.11)
        - Uitleg tools: Notebooks en Pandas (Martijn)
        - Installatie-check
        - <mark>Start opdracht Pandas</mark>
    - **Werken aan opdracht** (lokaal L0.11 blijft beschikbaar)
    - **Kick-off project** (15:00-16:30 uur in L0.11)
        - Introductie project en vak (Martijn)
        - Voorbeelden van gebruikersonderzoek (Martijn)
        - Reflectie op studenten-enquete (Martijn)
        - Begeleiders spreken kort met hun groepjes en geven de *brief* met thema
        - Handout: thema met Grote Vragen per groep (precies 10 prints, voor elke groep Ã©Ã©n)
    - **Korte projectmeeting** (16:30-17:00 uur in L0.11)
        - Beslissen wie notuleert
        - Themavragen doornemen en de meeste interessante of haalbare kiezen
        - Notulen maken!

- **Dinsdag 7 januari** (remote of L0.11)
    - **Voorbereiding project**
        - <mark>Elk teamlid doet online achtergrondonderzoek: goed begrijpen wat er speelt rondom de gekozen Grote Vraag</mark>
    - **Huiswerk**
        - <mark>Werken aan oefenopdracht Pandas</mark>

- **Woensdag 8 januari** (11-15 uur in L0.11)
    - **Project**
        - Instructie: wat moet je deze week opleveren? Overzicht onderzoeksmethoden (Martijn)
        - Handout: onderzoeksmethoden
            - Online-enquete
            - Face-to-face enquete
            - Groepsdiscussie
            - Diepte-interview
            - Observatie
            - Case study
        - Handout: onderzoeksplan
        - Onder begeleiding toepassen van KJ technique (Martijn)
        - Notulen maken!
        - Probleeminzichten verdiepen, deelvragen vinden
    - **Werken aan opdracht**
        - <mark>Werken aan oefenopdracht Pandas</mark>, met assistentie
        - Let op tussendeadline, zie onder

- **Donderdag 9 januari** (remote of L0.11)
    - **Projectmeeting**
        - Bespreking inzichten analyse
        - Kiezen onderzoeksvraag
        - IdeeÃ«n bedenken voor onderzoeksmethoden, wat zou kunnen?
        - Korte voorstellen uitwerken
        - Alle opties in een Notebook plaatsen (deadline)
        - Notulen maken!

- **Vrijdag 10 januari** (tijd nog indelen, in L0.11)
    - **Voortgangsbespreking**
        - Ongeveer 45 minuten per groepje
        - Presenteren van onderzoeksvraag en uitgewerkte ideeÃ«n voor methode
        - Bijsturen onderzoeksvraag en -methode (onhaalbaarheid)
        - Samen met begeleider concreet uitwerken methode (scaffold)
        - Feedback van docent, next steps samen afspreken
        - Handout: do's en don't bij onderzoek uitvoeren
        - Notulen maken!
    - **Groepsmeeting** na de bespreking
        - Stappenplan voor afgesproken onderzoeksmethode helemaal uitwerken

#### Deadlines en inlevermomenten

- **Aftekenen Pandas**: tijdens werkcollege woensdag aftekenen t/m vraag 9
- **Projectnotebook (eerste milestone)**: donderdag 9 januari, 15:00 uur
- **Oefenopdracht Pandas**: maandag 13 januari, 11:00 uur

#### Begeleiding

Jouw projectbegeleider zie je maandag bij de kick-off. Daarna leidt deze begeleider in ieder geval de voortgangsbespreking op vrijdag met het hele team.

Alle docenten houden het volgende voor je bij. Zorg dat je je docenten ook zelf benadert zodat dit gebeurt. De notities worden niet met je gedeeld maar voel je vrij de onderwerpen met je begeleider te bespreken.

- Start project
- Voortgang Pandas-opdracht op woensdag
- Individueel: welke vragen gesteld, hulp gevraagd, rol in groep
- Voortgang project op vrijdag
- Inschatting next steps en potentiÃ«le problemen

Daarnaast kunnen docenten en assistenten tijdens alle werkgroepen helpen met alle opdrachten en vragen.

---

### Week 2: Dataverzameling en SQL

Milestone voor het project: een Notebook met het aangepaste plan, verzamelde data en inzichten.

Deze tweede week ga je aan de slag met onderzoek doen. De voorbereidingen van de eerste week gaan je helpen om het goed uit te voeren. Of de *resultaten* goed zullen zijn weet je nooit helemaal zeker, maar jullie houden je aan het plan. Op de maandag is er wel een laatste kans om nog dingen aan te passen en je begeleider om input te vragen. Je krijgt dan ook instructies over het vragen van toestemming aan deelnemers. Op dinsdag wordt er data verzameld. Afhankelijk van het onderzoeksplan gebeurt dit op Science Park bij het vaste lokaal, of op een heel specifieke locatie elders (met toestemming van de begeleider). Naderhand doet het team een gezamenlijke *debrief* om te bespreken hoe het ging en wat jullie eerste inzichten zijn. Op woensdag tijdens het werkcollege gaan jullie de data uitwerken en analyseren. Jullie gaan afspreken hoe je de data zou kunnen presenteren in je Notebook. Dit gaan jullie vervolgens uitvoeren. Vrijdag volgt de presentatie aan de begeleider, met wie je dan ook evalueert wat er nog beter kan, en meteen afspraken maakt voor de volgende stap.

- **Maandag 13 januari**
    - **Deadline Pandas**: <mark>vÃ³Ã³r het werkcollege inleveren, ook als mislukt</mark>
    - **Werken aan opdracht** (11-13 uur in L0.11, zaal blijft daarna beschikbaar)
        - <mark>Start opdracht SQL</mark> (videocollege niet in les kijken)
    - **Project** (15-17 uur in L0.11)
        - Instructie: informed consent, ...
        - Mogelijkheid tot vragen stellen aan begeleider
        - Onderzoeksmethode moet vooraf helemaal uitgewerkt zijn
        - Laatste voorbereiding dataverzameling van morgen
            - Materiaal printen
            - Meenemen formulieren geÃ¯nformeerde toestemming (informed consent)

- **Dinsdag 14 januari** (op Science Park in L0.11!!)
    - **Dag van de dataverzameling 1**
        - Uitvoeren dataverzameling
        - Deelnemen aan dataverzameling andere teams
        - Daarna uitwerken!
    - **Huiswerk**
        - <mark>Werken aan oefenopdracht SQL</mark>

- **Woensdag 15 januari** (11-15 uur in L0.11)
    - **Werken aan opdracht**
        - <mark>Werken aan oefenopdracht SQL</mark>, met assistentie
        - Let op tussendeadline, zie onder
    - **Project**
        - Begeleiders gaan langs hun groepjes om resultaten te peilen
        - Data uitwerken en analyseren!
        - Groepjes moeten bij elkaar zitten

- **Donderdag 16 januari** (remote of L0.11)
    - **Projectmeeting**
        - Bespreking inzichten dataverzameling
        - Uitwerken data
            - Interviews geheel uitschrijven
            - Enquetes: kwantitatief alles in CSV, kwalitatief apart
            - Rondje "Wat zie je in de data"
            - Rondje "Wat is onbruikbaar"
        - Alles in de Notebook plaatsen (deadline)
        - Notulen maken!

- **Vrijdag 17 januari** (tijd nog indelen, in L0.11)
    - **Voortgangsbespreking**
        - Ongeveer 45 minuten per groepje
        - Presenteren van data en inzichten
        - Wat ging goed en wat niet
        - Wat is er eigenlijk nog nodig om vraag te beantwoorden
        - Bijsturen door docent: herzien plan nodig?
        - Plan maken voor volgende week, harde afspraak met docent
        - Notulen maken!
    - **Groepsmeeting** na de bespreking
        - Stappenplan voor volgende week helemaal uitwerken

#### Deadlines en inlevermomenten

- **Aftekenen SQL**: tijdens werkcollege woensdag aftekenen Movies
- **Projectnotebook (tweede milestone)**: donderdag 16 januari, 15:00 uur
- **Oefenopdracht SQL**: maandag 20 januari, 11:00 uur

#### Begeleiding

Docenten houden het volgende bij. Zorg dat je je docenten ook zelf benadert zodat dit gebeurt. De notities worden niet met je gedeeld maar voel je vrij de onderwerpen met je begeleider te bespreken.

- Voortgang project op maandag
- Voortgang SQL-opdracht op woensdag
- Welke vragen gesteld, hulp gevraagd
- Voortgang project op vrijdag
- Hoe project is aangepast op basis van inzicht
- Inschatting next steps en potentiÃ«le problemen

Daarnaast kunnen docenten en assistenten tijdens alle werkgroepen helpen met alle opdrachten en vragen.

---

### Week 3: Analyse en Web Scraping

Milestone voor het project: een Notebook met het aangepaste plan, verzamelde data en inzichten.

In de derde week ga je een extra iteratie doen in je onderzoek. Welke stap dat precies wordt is niet goed te voorspellen tot je week 2 helemaal hebt afgerond. Het kan zijn dat je data incompleet is, te weinig respondenten heeft, de verkeerde vragen gesteld, of je hebt niet goed gecoÃ¶rdineerd met teamgenoten. Maar het kan ook zijn dat je geen idee hebt hoe je iets zinnigs uit de data kunt halen, terwijl er toch wel een hoop in lijkt te zitten. In samenspraak met je begeleider ga je je onderzoek verbeteren. Een groot deel van het werk verzetten jullie op dinsdag, en woensdag is er dan weer een contactmoment om input te krijgen. Dit is het moment dat je extra scherp moet opletten hoe je begeleider reageert: wat moet je nog doen om het tot een goed einde te brengen? Er zijn immers nog maar een paar werkdagen te gaan tot de eindpresentaties.

- **Maandag 20 januari**
    - **Deadline SQL**: <mark>vÃ³Ã³r het werkcollege inleveren, ook als mislukt</mark>
    - **Werken aan opdracht** (11-13 uur in L0.11, zaal blijft daarna beschikbaar)
        - <mark>Start opdracht Web Scraping</mark> (video's niet in les kijken)
    - **Project** (15-17 uur in L0.11)
        - Instructie: data visualiseren, inzichtelijk maken
            - Kwantitatief kan in grafieken
            - Kwalitatief kan in thema's en quotes
        - Mogelijkheid tot vragen stellen aan begeleider
        - Laatste voorbereiding extra onderzoekswerk voor dinsdag

- **Dinsdag 21 januari** (op Science Park in L0.11!!)
    - **Dag van de dataverzameling 2/analyse 2**
        - Uitvoeren dataverzameling of hernieuwde analyse
        - Deelnemen aan dataverzameling andere teams
    - **Huiswerk**
        - <mark>Werken aan oefenopdracht Web Scraping</mark>

- **Woensdag 22 januari** (11-15 uur in L0.11)
    - **Werken aan opdracht**
        - <mark>Werken aan oefenopdracht Web Scraping</mark>, met assistentie
        - Let op tussendeadline, zie onder
    - **Project**
        - Begeleiders gaan langs hun groepjes om resultaten te peilen
        - Groepjes moeten bij elkaar zitten

- **Donderdag 23 januari** (remote of L0.11)
    - **Projectmeeting**
        - Bespreking inzichten dataverzameling
        - Uitwerken data
            - Interviews geheel uitschrijven
            - Enquetes: kwantitatief alles in CSV, kwalitatief apart
            - Rondje "Wat zie je in de data"
            - Rondje "Wat is onbruikbaar"
        - Alles in de Notebook plaatsen (deadline)
        - Notulen maken!

- **Vrijdag 24 januari** (tijd nog indelen, in L0.11)
    - **Voortgangsbespreking**
        - Ongeveer 45 minuten per groepje
        - Presenteren van data en inzichten
        - Bijsturen door docent: keuzes maken, dingen niet doen en dingen uitwerken
        - IdeeÃ«n voor poster brainstormen
        - Plan maken voor volgende week, harde afspraak met docent
        - Notulen maken!

#### Deadlines en inlevermomenten

- **Aftekenen Web Scraping**: tijdens werkcollege woensdag aftekenen (nader te bepalen tot waar)
- **Projectnotebook (derde milestone)**: donderdag 23 januari, 15:00 uur
- **Oefenopdracht Web Scraping**: maandag 27 januari, 11:00 uur

#### Begeleiding

Docenten houden het volgende bij. Zorg dat je je docenten ook zelf benadert zodat dit gebeurt. De notities worden niet met je gedeeld maar voel je vrij de onderwerpen met je begeleider te bespreken.

- Voortgang project op maandag
- Voortgang Web Scraping-opdracht op woensdag
- Welke vragen gesteld, hulp gevraagd
- Voortgang project op vrijdag
- Hoe project is aangepast op basis van inzicht
- Inschatting next steps en potentiÃ«le problemen

Daarnaast kunnen docenten en assistenten tijdens alle werkgroepen helpen met alle opdrachten en vragen.

---

### Week 4: Posterpresentaties

Milestone voor het project: een mooie nette notebook, een poster, en een pitch over je project.

De laatste week van het vak is iets korter en staat helemaal in het teken van afronden. Op donderdag ga je met je team een posterpresentatie geven. Dat betekent dat je op een vel papier inzichtelijk moet maken wat je hebt ontdekt en hoe je dit kunt verantwoorden. Het publiek zal kritisch kijken naar alle aspecten van het onderzoek: Is de vraag echt beantwoord? Is de data zorgvuldig verzameld? Is de analyse gedaan zonder teveel bias van de onderzoekers? GÃ¡Ã¡t het eigenlijk wel ergens over? Dit is de kritische houding die elke onderzoeker in zich heeft, omdat we zo goed mogelijk ons best doen werk op te leveren waar anderen weer op kunnen bouwen. Ter voorbereiding ga je maandag een schets van je poster maken en dinsdag helemaal uitwerken. Jullie vragen om feedback en dan gaan jullie de poster echt uitwerken zodat je woensdagochtend een PDF kunt inleveren. De begeleiders zorgen dat de posters op groot formaat worden uitgeprint en donderdag is er dan eindelijk die presentatie (veel succes!). Daarna gaan de begeleiders direct aan de slag met de beoordeling.

- **Maandag 27 januari**
    - **Deadline Scraping**: <mark>vÃ³Ã³r het werkcollege inleveren, ook als mislukt</mark>
    - **Project** (11-13 uur in L0.11)
        - Instructie: poster maken
            - Balans tekst en grafiek
            - Hoe presenteer je kwalitatief
        - Samen eerste schetsen poster maken, kernboodschap
        - Uitproberen pitch aan Ã©Ã©n ander groepje, luisteren naar vragen
        - Mogelijkheid tot vragen stellen aan begeleider

- **Dinsdag 28 januari** (remote of L0.11)
    - **Projectmeeting**
        - Poster samen afmaken
        - Expliciet een rondje doen: ieders gedachten over poster
        - Reflectie: doel bereikt dat in week 1 gesteld werd?
        - Notulen maken!

- **Woensdag 29 januari** (11-15 uur in L0.11)
    - **Project**
        - Formele peer review posters, met hulp van een rubric
        - Let op de deadline vanmiddag!
        - Notulen maken!

- **Donderdag 30 januari**
    - **Eindpresentaties**
        - Pitch geven bij de poster en vragen van publiek beantwoorden
        - Begeleider en mede-docent komen sowieso langs in verband met de beoordeling

#### Deadlines en inlevermomenten

- **Definitieve poster**: woensdag 29 januari, 11:00 uur
- **Uitgeschreven pitch**: woensdag 29 januari, 15:00 uur

#### Begeleiding

Docenten houden het volgende bij. Zorg dat je je docenten ook zelf benadert zodat dit gebeurt. De notities worden niet met je gedeeld maar voel je vrij de onderwerpen met je begeleider te bespreken.

- Voortgang project op maandag
- Voortgang Web Scraping-opdracht op woensdag
- Welke vragen gesteld, hulp gevraagd
- Hoe project is aangepast op basis van inzicht

Daarnaast kunnen docenten en assistenten tijdens alle werkgroepen helpen met alle opdrachten en vragen.

---

## Contact en uitzonderingen

Voor vragen of aanvullende begeleiding: neem contact op via e-mail of spreek de begeleider aan tijdens de practica.

Alle vormen van uitzonderingen moeten per mail worden afgesproken. Mondelinge afspraken zijn niet geldig.

**Succes!** ðŸš€
