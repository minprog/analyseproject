# Voorstel onderzoeksplan

> Let op! Benoem eerst een voorzitter van het groepje. Deze moet al het groepswerk inleveren. Iedereen moet meedoen en meeschrijven, maar inleveren kan alleen door de voorzitter gebeuren.

Jullie gaan als groepje een onderzoeksplan opstellen. Het zal een beperkt plan zijn, maar wat jullie willen weten, en hoe jullie dat gaan aanpakken moet in detail worden beschreven.

Volg de onderstaande structuur in je plan.

## 0. Groepsleden en opmaak

Zorg dat het document opgemaakt is met kopjes, bullets, enz. Elke week moet het document er verzorgd uitzien.

Benoem bovenaan het document je groepsnummer en de voor- en achternamen van de groepsleden. De titel van het document is "Onderzoeksplan".

## 1. Gekozen thema en Grote Vraag

Kiezen heb je al gedaan maandag tijdens college. Neem thema en Grote Vraag letterlijk over zodat iedereen weet waar het allemaal mee begon.

## 2. Tussenresultaten KJ analyse

Tijdens college op woensdag doe je een analyse van de vraag, waarin je met z'n allen jullie kennis over het onderwerp probeert te structureren. Plaats duidelijke foto's van je post-its (uitgeknipt, niet allemaal nutteloze ruimte eromheen!) en maak een diagram van de resultaten, bijvoorbeeld in Powerpoint of Keynote.

[Zie de KJ-slides voor een voorbeelddiagram](https://public.3.basecamp.com/p/W6AtUEL5v9LANfgXe9cXdnjy)

## 3. Onderzoeksvraag

Uit je KJ-analyse begrijp je meer van de Grote Vraag en de deelvragen die inzicht kunnen geven. Kies één deelvraag om echt te beantwoorden. Geef aan waarom jullie deze gekozen hebben en welke andere opties jullie besproken hebben.

## 4. Onderzoeksmethode

Leg nauwkeurig uit welke 3 onderzoeksmethoden jullie zouden kunnen toepassen voor deze vraag, met welke (soort) deelnemers, en een globale uitwerking van de methode. Als je bijvoorbeeld een enquete overweegt, wat zouden dan cruciale vragen zijn om te stellen? Maak er echt een lijstje van!

[Ideeën voor onderzoek doen in deze handout](https://public.3.basecamp.com/p/ZctUeMTS9k6L3hYEnQEJeW8h)

Let op: het moet altijd om veldonderzoek gaan (field research)! Toegestaan zijn:

- Online-enquete
- Face-to-face enquete (met doorvragen)
- Groepsdiscussie
- Diepte-interview
- Observatie
- Case study

Tip: je kunt ook ChatGPT vragen om suggesties te doen in deze fase van het onderzoek. De kunst is om de juiste informatie te geven zodat er ook zinnige ideeën uitkomen.

MAAR: doe geen datadump in je onderzoeksplan- alles in het plan moet overzichtelijk zijn en elke zin moet door elk groepslid kunnen worden verdedigd.

## 5. Analyse onderzoeksmethoden

Beschrijf de voor- en nadelen van de 3 onderzoeksmethoden en hoe deze een serieus antwoord kunnen opleveren. Voor- en nadelen kunnen zijn:

- mate van bijdrage aan antwoord
- hoeveelheid participanten benodigd
- voorbereiding die nodig is
- of het te doen is met medestudenten als participanten
- ...

Maak hier een overzichtelijk stukje van zodat we tijdens de voortgangsbespreking op vrijdag goed de voor- en nadelen kunnen bespreken (met je begeleider).

## Inleveren

Voorzitter: ga naar de Submit-tab en lever het document in.

Tijdens het gesprek op vrijdag gaan jullie definitieve keuzes maken samen met je begeleider. De begeleider heeft deze week nog het laatste woord!
