# Tussenstand in een verslag

Op de vorige pagina's heb je je kwalitatieve en kwantitatieve data geanalyseerd.

Nu is het zaak om alles overzichtelijk te maken zodat je begeleider zorgvuldig mee kan lezen en ook meedenken.

- Het hele verslag, inclusief kwalitatieve analyse, moet aangeleverd worden in een PDF.

- Eventuele kwantitatieve analyse moet apart aangeleverd worden in een Notebook + een datafile. De datafile **moet** `raw_data.csv` heten.

## Eisen aan het verslag

1. Begin je verslag weer zoals bij het voorstel met namen, onderwerp en introductie.

2. Leg uit waar het onderzoek over gaat:

    - gekozen thema
    - de gevonden onderzoeksvraag (de meest recente versie van vóór de dataverzameling)

3. Beschrijf de methode:

    - deelnemer-profiel
    - welke methode wordt gebruik én waarom
    - aantal daadwerkelijke deelnemers

4. Beschrijf de exacte vragen die gesteld worden in de enquete, of geef de interview-leidraad. Hiervoor mag niet worden verwezen naar een online tool, alles moet in dit document staan.

5. Beschrijf welke bewerkingen aan de rauwe data zijn gedaan. Zowel bij kwalitatief als kwantitatief zijn hiervoor diverse stappen voorgeschreven. Leg hier uit welke stappen je concreet hebt genomen (hoe heb je interview gecorrigeerd, welke data-kolommen zijn weggelaten, enz.). Als je zowel kwalitatief als kwantitatief hebt gedaan leg je eerst goed uit welk deel van de data kwalitatief en welk deel kwantitatief is behandeld.

6. Alleen als je kwalitatief hebt gewerkt:

    - Neem per categorie alle geselecteerde uitspraken over zoals beschreven in stap 4 van de handleiding.

    - Beschrijf exact (onder een apart kopje) hoe de analyse verlopen is, wie aan welke analyse heeft gewerkt.
    
    - En geef dan de volledige uitwerking van de thema's zoals beschreven in stap 5 van de handleiding.

## Doel

Hiermee heeft je begeleider voldoende om in te lezen voor het gesprek vrijdag.
Daar gaan jullie belangrijke beslissingen nemen over het vervolg van het onderzoek. Waarschijnlijk moeten er dingen opnieuw, of je hebt extra of andere data nodig. Bespreek dit!
