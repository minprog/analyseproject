# Uitwerking methode

> Let op! Dezelfde voorzitter levert weer in.

Jullie gaan als groepje een onderzoeksplan opstellen. Het zal een beperkt plan zijn, maar wat jullie willen weten, en hoe jullie dat gaan aanpakken moet in detail worden beschreven.

Volg de onderstaande structuur in je plan.

## 0. Baseer je op het plan

Je werkt voor dit deel gewoon door in het document van je onderzoeksplan. Laat alles staan en voeg kopjes toe.

## 6. Definitieve vraag en methode

Beschrijf eerst de definitieve onderzoeksvraag en de methode die jullie gaan gebruiken om deze te onderzoeken. Schrijf op wat de redenatie is voor deze combinatie.

> Let op: je mag niet meer afwijken van de methode die tijdens de meeting op vrijdag is gekozen.

Beschrijf hoeveel respondenten jullie nodig hebben: dit hangt af van de methode. Als je gaat interviewen met goed doorvragen duurt een interview ongeveer 30 minuten. Dan kun je het bij 3 respondenten houden. Als je enquetes afneemt is dit onrustiger en zijn de gesprekken korter en minder informatief: 10 respondenten. Bij een online enquete zijn 10-20 respondenten nodig afhankelijk van de openheid van de vraagstelling en in hoeverre het lukt om mensen voldoende in te laten tikken.

Beschrijf dan ook karakteristieken van je respondenten: welke doelgroep, hoe oud ongeveer. De meeste groepjes gaan met (mede-)studenten werken, één of twee groepjes hebben een afspraak voor een specifieke andere doelgroep.

> Let op: uitvoering moet plaatsvinden op dinsdag tussen 11 en 15 uur rondom lokaal L0.11. Alle groepjes zijn verplicht deel te nemen met elkaars dataverzameling (ook groepjes die eigen data op een andere plek verzamelen moeten de rest van de tijd beschikbaar zijn voor collega-groepjes).

## 7. Uitwerking methode

Voor je methode moet je heel precies uitwerken hoe het zal verlopen. Als het schriftelijk is, heb je geen mogelijkheid tot doorvragen en zul je alles al helemaal tot in de puntjes kunnen voorbereiden. Als het mondeling is kun je meer doen om mensen door te laten praten en uitgebreidere antwoorden te geven, en als je methode het toelaat kun je ook doorvragen. Werk dit allemaal vooraf uit.

> Let op: als je een gesprek voert (hele open vragen stelt) als onderdeel van de methode moet je de gesprekken opnemen. Dat geldt voor interviews en enquetes. Dit moet je ook, voorbereiden!

## Inleveren

Voorzitter: ga naar de Submit-tab en lever het document in.

Maandag 15-17 uur wordt samen met een begeleider nog een laatste blik geworpen.
