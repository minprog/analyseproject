# Poster

## Inhoud van de poster

De poster moet de kern van jullie onderzoek duidelijk en overzichtelijk presenteren. Gebruik de onderstaande opzet

1. Titel

    - Kies een duidelijke en pakkende titel die het onderzoek samenvat.
    - Zorg dat het aansluit bij jullie onderzoeksvraag.

2. Onderzoeksvraag

    - Formuleer kort en krachtig de specifieke vraag die jullie onderzocht hebben.

3. Achtergrond

    - Geef een korte inleiding over waarom deze vraag relevant is en de context van het onderzoek.
    - Gebruik maximaal 2-3 zinnen.

4. Methode

    - Beschrijf hoe jullie data hebben verzameld (alle vormen duidelijk opsommen) of de dataset.
    - Benoem de gebruikte technieken en waarom deze geschikt waren.

5. Resultaten

    - Gebruik tabellen, grafieken of korte tekstblokken om de belangrijkste analyses en te presenteren.
    - Benoem je inzichten, met verwijzingen naar je data of analyses. 
    - Als je een inzicht haalt uit kwalitatieve data, voeg dan quotes toe uit de data die goed laten zien hoe mensen erover praten.

6. Conclusie

    - Vat samen wat jullie hebben geleerd en hoe dit antwoord geeft op de onderzoeksvraag.
    - Pas wel op met claims maken! Wat je zegt moet "waar" zijn.
    - Geef aan waarom de uitkomsten belangrijk zijn en hoe het toegepast kan worden. Dit is speculatief maar een belangrijk onderdeel van een poster.

7. Reflectie

    - Schrijf kort wat goed ging, wat beter kon en wat jullie geleerd hebben.

8. Bronnen

    - Vermeld alle bronnen die jullie hebben gebruikt, inclusief vermelding dataset [ouderejaars].

## Opmaak en layout

Een goed ontworpen poster is aantrekkelijk en overzichtelijk. Volg deze richtlijnen

1. Indeling

    - De poster moet opgemaakt worden op basis van het A1-formaat. Zorg dat je dit meteen instelt.
    - Gebruik een raster met duidelijke secties.
    - Zorg dat de poster leesbaar is vanaf een afstand van 1 meter.

2. Tekst

    - Gebruik koppen en subkoppen om secties te structureren.
    - Gebruik korte zinnen en bullets in plaats van lange paragrafen.
    - Lettertype: Arial of een ander duidelijk sans-serif lettertype.
    - Lettergrootte: minimaal 24 pt voor tekst, 32 pt of groter voor koppen.

3. Kleuren

    - Kies een eenvoudige kleurencombinatie (maximaal 3 kleuren).
    - Gebruik contrast (donkere tekst op een lichte achtergrond of omgekeerd).

4. Visuele elementen

    - Voeg grafieken, diagrammen en fotoâ€™s toe om de tekst te ondersteunen.
    - Gebruik duidelijke labels en legende bij grafieken.
    - Vermijd te veel decoratieve elementen.

5. Namen

    - Plaats de namen van teamleden onderaan. Of bovenaan.
