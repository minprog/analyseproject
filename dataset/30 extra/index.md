# Stap 3. Extra data en beantwoording van de onderzoeksvraag

> Let op! Werk voor deze opdracht door met de Notebook die je bij de vorige milestone gemaakt hebt. Maak een nieuw kopje voor "Stap 3. Extra data en beantwoording vraag" en behandel de volgende onderdelen.

## Aanvullende datasets

Als je dataset grondig geanalyseerd hebt en de data heeft geen geheimen meer voor je, dan ben je nog niet klaar. Het kan zijn dat de dataset die je hebt gevonden precies die gegevens bevat die je nodig hebt, maar waarschijnlijk is het niet. Hoogstwaarschijnlijk moet je op zoek naar aanvullende of vergelijkbare datasets; in het gunstigste geval ben je al "klaar", maar ook dan geldt dat andere relevante datasets de validiteit en de betrouwbaarheid van je dataset kunnen vergroten.

**OPDRACHT A** Zoek 3 datasets die een aanvulling kunnen zijn op je gekozen dataset. Omschrijf in 200 woorden per dataset wat de meerwaarde van de dataset is, hoe je die het best kunt combineren met je "hoofd"-dataset, of juist waarom dat niet mogelijk/wenselijk is.

## Ontbrekende data

Zeker als je datasets gaat combineren, merk je dat er ontbrekende waarden zijn in de data. EÃ©n reden is dat de ene dataset vaak niet precies dezelfde kolommen en rijen bevat als de andere. In de Pandas-module heb je al kort kennis gemaakt met methoden om "missing values" te markeren. Het weglaten van missing values is vaak de makkelijkste manier om daar mee om te gaan, maar het invullen van missing values, het zogenaamde *imputeren* is een kunst op zich.

**OPDRACHT B** Geef in minimaal 800 woorden van minimaal vijf variabelen met zulke missing values aan hoe je daar het beste mee om kunt gaan. Denk hierbij na over de manier waarop de data gebruikt en gecombineerd kan worden. Vraag ook advies aan je docenten.

## Een voorlopig antwoord

Je gaat nu een conclusie trekken, maar besef dat dit eigenlijk niet helemaal de bedoeling is.

Je hebt met de analyse van je data nog geen "onderzoek" gedaan. Een onderzoek bevat theorie, achtergrondkennis, het vult bestaande data aan met nieuwe data, en de onderzoeker bouwt een raamwerk op waarmee aannemelijk wordt gemaakt dat de data-analyse een goed antwoord op de vraag geeft.

Met een gedetailleerd beeld van de gekozen dataset kan je wel vast een *verwachting* uitspreken van welke kant je onderzoek uitgaat. Als je dan een compleet onderzoek hebt gedaan kun je evalueren of en waarom de verwachting is uitgekomen. Daarbij is het cruciaal dat een onderzoeker uitkijkt niet bevooroordeeld te raken door het voorbarig formuleren van een antwoord.

**OPDRACHT C** Formuleer in minimaal 500 woorden een voorlopig antwoord op je onderzoeksvraag. Beredeneer waarom je dat denkt dat die gedachtegang gesteund wordt door aantoonbare aspecten van je data. Vul aan met grafieken waar dat een beter inzicht oplevert.
